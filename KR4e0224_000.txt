# -*- mode: mandoku-view; -*-
#+TITLE: 小辨齋偶存
#+DATE: 2015-08-25 00:26:44.150390
#+PROPERTY: ID KR4e0224
#+PROPERTY: BASEEDITION WYG    
#+PROPERTY: JUAN 提要
<pb:KR4e0224_WYG_000-1a>¶
欽定四庫全書　　　　　集部六¶
　小辨齋偶存　　　　　　别集類五(明/)¶
　　提要¶
　　　　(臣/)等謹案小辨齋偶存八巻附事定錄三巻¶
　　　　明顧允成撰允成字季時無錫人憲成弟也¶
　　　　萬厯丙戌進士官禮部主事謫光州州判事¶
　　　　蹟具明史本傳允成於癸未舉㑹試丙戌始¶
　　　　殿試以對策攻嬖倖抑置末第今集中以是¶
<pb:KR4e0224_WYG_000-1b>¶
　　　　編為冠次為救海瑞疏次為争三王並封疏¶
　　　　次為代翟從先論救李材及擬上惟此四字¶
　　　　編二疏沈思孝作允成墓誌稱其以論救趙¶
　　　　南星謫官而集無此疏疑傳寫佚也次劄記¶
　　　　次説義則允成自光州歸田後與憲成講學¶
　　　　東林所作次為書簡雜文次為吾與吟則所¶
　　　　作詩凡七十首末附事定錄三巻為沈思孝¶
　　　　所為墓誌銘高存之所為行狀及憲成所為¶
<pb:KR4e0224_WYG_000-2a>¶
　　　　行述允成文皆論事講學之語書簡居十之¶
　　　　九直抒胸臆不事修餙詩為繫壤集派亦不¶
　　　　入格然大節凛然其對策奏疏皆真氣流溢¶
　　　　發于忠愛之誠其不朽千古者固在此不在¶
　　　　彼也乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
